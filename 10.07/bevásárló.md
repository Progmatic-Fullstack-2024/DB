# Bevásárlólista

A szomszéd néni bevásárlás előtt mindig összeírja, mit szeretne vásárolni, azután mindig
elteszi a blokkot is, és otthon gyűjtögeti. De a sok papírfecni már kifolyik a fiókjából…

Készíts neki adatbázist, amiben tárolhatja ezeket az adatokat, hogy megszabadulhasson a
papírtengertől!

Az adatbázisnak a következő adatokat kell mindenképpen tárolnia (ezeken túl bővíthető):

- a termékek neve, fajtája (tejtermék, tartós élelmiszer, zöldség stb.)
- a bevásárlólista tartalma (azaz a termékek és a megvenni kívánt mennyiségük,
  valamint aktuális darabáruk)
- a bevásárlás időpontja

Az adatbázis feleljen meg a következő kritériumoknak:

- legalább 2, legfeljebb 6 táblából állhat
- legalább egy kapcsolatnak lennie kell a táblák között
  táblánként maximum 8 mező lehet
- a mezők adattípusa feleljen meg a tárolni kívánt adatnak (tehát a szöveg szöveg, a
  szám szám, a dátum pedig dátum stb.)

Amit meg kell írnod:

- adatbázis létrehozásának SQL utasítása
- adatbázis használatának SQL utasítása
- táblák és mezőik létrehozásának SQL utasítása
  tesztadatok rögzítésének SQL utasítása (elég 4-5 tesztadat táblánként)
